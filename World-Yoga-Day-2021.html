<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    
    <meta name=”description” content=”आज सातवां विश्व योग दिवस है । हमारे प्रधानमंत्री जी ने इस अवसर पर अत्यंत उत्साहवर्धक भाव व्यक्त किए हैं । इसके लिए उन्हें कोटिश: धन्यवाद । इस विशेष अवसर पर हमें योग के संबंध में सामान्य रूप से प्रचलित धारणा पर विचार विमर्श करने की भी आवश्यकता है।”/>
<meta property=”og:title” content=”सातवाँ विश्व योग दिवस “ />
<meta property=”og:url” content=”http://servingme.me/cmp/World-Yoga-Day-2021.html" />
<meta property=”og:description” content=”आज सातवां विश्व योग दिवस है । हमारे प्रधानमंत्री जी ने इस अवसर पर अत्यंत उत्साहवर्धक भाव व्यक्त किए हैं । इसके लिए उन्हें कोटिश: धन्यवाद । इस विशेष अवसर पर हमें योग के संबंध में सामान्य रूप से प्रचलित धारणा पर विचार विमर्श करने की भी आवश्यकता है।”/>
<meta property=”og:image” content=”http://www.asianews.it/files/img/INDIA_-_0518_-_Yoga_day.jpg”>
<meta property=”og:type” content=”article” />
    
    <title>सातवाँ विश्व योग दिवस</title>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css">
    <script src='https://kit.fontawesome.com/a076d05399.js' crossorigin='anonymous'></script>
    <link href="//netdna.bootstrapcdn.com/font-awesome/3.2.1/css/font-awesome.css" rel="stylesheet">
    <style>
        *{
            margin: 0;
            padding: 0;        }
            body{
                background-color: rgb(171, 196, 211);
            }

        .gradient-footer {
            background-color: red;
            background-image:
                radial-gradient(circle at top right,
                    rgb(255, 0, 0),
                    #f06d06 50%);
        }

        .gradient-header {
            background-color: red;
            background-image:
                radial-gradient(circle at top right,
                    #bd1414,
                    rgb(63, 3, 3) 50%);
        }

        #return-to-top {
    position: fixed;
    bottom: 20px;
    right: 20px;
    background: rgb(0, 0, 0);
    background: rgba(0, 0, 0, 0.7);
    width: 50px;
    height: 50px;
    display: block;
    text-decoration: none;
    -webkit-border-radius: 35px;
    -moz-border-radius: 35px;
    border-radius: 35px;
    display: none;
    -webkit-transition: all 0.3s linear;
    -moz-transition: all 0.3s ease;
    -ms-transition: all 0.3s ease;
    -o-transition: all 0.3s ease;
    transition: all 0.3s ease;
}
#return-to-top i {
    color: #fff;
    margin: 0;
    position: relative;
    left: 16px;
    top: 13px;
    font-size: 19px;
    -webkit-transition: all 0.3s ease;
    -moz-transition: all 0.3s ease;
    -ms-transition: all 0.3s ease;
    -o-transition: all 0.3s ease;
    transition: all 0.3s ease;
}
#return-to-top:hover {
    background: rgba(0, 0, 0, 0.9);
}
#return-to-top:hover i {
    color: #fff;
    top: 5px;
}

    </style>


</head>

<body>
    <header>

        <nav class="navbar navbar-expand-md bg-dark navbar-dark gradient-header">
            <!-- Brand -->
            <a><img src="om-svgrepo-com.svg" height="30px" alt=""></a>


            <!-- Toggler/collapsibe Button -->
            <button style="border-color: rgba(256,256,256,0.5);" class="navbar-toggler" type="button" data-toggle="collapse"
                data-target="#collapsibleNavbar">
                <span class="navbar-toggler-icon "></span>
            </button>

            <!-- Navbar links -->
            <div class="collapse navbar-collapse" id="collapsibleNavbar" style="padding-left: 20px;">
                <ul class="navbar-nav">
                    <li class="nav-item" style="padding: 0px 15px;">
                        <a class="active nav-link" href="http://servingme.me/cmp/"><i class="fa fa-fw fa-home"></i> Home</a>
                    </li>
                    <li class="nav-item" style="padding: 0px 15px;">
                        <a class="active nav-link" href="#"><i class="fa fa-info"></i> About</a>
                    </li>
                    </li>
                    <li class="nav-item" style="padding: 0px 15px;">
                        <a class="active nav-link" href="#"><i class="fa fa-phone"></i> Contact</a>
                    </li>
                </ul>
            </div>
        </nav>
    </header>
    <div id="container">
        <a href="javascript:" id="return-to-top"><i class="icon-chevron-up"></i></a>
        <div class="container" style="background-color: #fff1d6;border-radius: 10px;">
            <div class="posts-container mx-auto px-0 my-3">
                <!-- <div class="posts"> -->
                    <div class="post">
                        <h1 class="post-title fw-500" style="padding-top: 10px;">सातवाँ विश्व योग दिवस</h1>

                        <!-- Author info, calender -->
                        <div class="d-flex align-items-center mb-4 text-muted auther-info">
                            <a class="d-flex align-items-center text-muted text-decoration-none" href="cmp.html"
                                target="_blank" rel="noopener">
                                <a href="http://servingme.me/cmp/" style="text-decoration: none;"><img class="mb-0 mr-2" src="pp.jfif"
                                        alt="" width="32" height="32" style="border-radius: 50%;">
                                    <span>श्री चंद्रमोहन पाठक</span></a>
                            </a>
                            <span class="d-flex align-items-center ml-3">
                                <i style="font-size:24px" class="fa">&#xf073;&nbsp;</i>

                                June 21 , 2021
                            </span>
                        </div>

                        <div class="embed-responsive">
                            <img sizes="" src="http://www.asianews.it/files/img/INDIA_-_0518_-_Yoga_day.jpg" class="img-fluid"
                                style="border-radius: 15px; margin: 10px auto;" alt="">
                        </div>
                    </div>
                <!-- </div> -->
            </div>



            <p style="text-align:justify;">
आज सातवां विश्व योग दिवस है । हमारे प्रधानमंत्री जी ने इस अवसर पर अत्यंत उत्साहवर्धक भाव व्यक्त किए हैं । इसके लिए उन्हें कोटिश: धन्यवाद । इस विशेष अवसर पर हमें योग के संबंध में सामान्य रूप से प्रचलित धारणा पर विचार विमर्श करने की भी प्रबल आवश्यकता है। क्योंकि विदेश ही नहीं, भारतवर्ष में भी सामान्य जन योग का आशय योगासन (जिसे संक्षिप्त रूप में आसन भी कहा जाता है) समझते हैं; जबकि आसन या योगासन वास्तव में संपूर्ण अर्थ में प्रयुक्त योग की एक प्राथमिक एवं प्रारंभिक अवस्था है। 'योग' का मूल स्रोत ऋग्वेदसंहिता है एवं इसका प्रौढ़ व परमोत्कृष्ट प्रवाह उपनिषदों से प्रारंभ होता है। अपने इसी यात्रा प्रवाह में 'योग' शब्द नानाविध विशेषणों से युक्त होकर  क्रमशः हठयोग, क्रियायोग, ध्यानयोग, कर्मयोग, ज्ञानयोग एवं भक्तियोग के रूप में विकास को प्राप्त हुआ। किंतु विशद विवेचना में न जाकर हम सीधे सीधे योग के उस रूप पर ध्यान केंद्रित करते हैं जो कि योगदर्शन के प्रवर्तक महर्षि पतंजलि द्वारा प्रणीत 'योग-सूत्र' से सीधे तौर पर सम्बद्ध है । वैदिक ऋषियों ने धरा पर मनुष्य के रूप में सर्वोत्कृष्ट एवं अनुपमेय रचना के विशेष या अपूर्व प्रयोजन पर विचार करते हुए अनेक क्षेत्रों में ज्ञान-विज्ञान का साक्षात्कार करके उसे भावी पीढ़ी के प्रति संवाहित किया । उन ज्ञान विज्ञान के विभिन्न क्षेत्रों में से एक अप्रतिम क्षेत्र है - मनुष्य के परम प्रयोजन या उद्देश्य की सिद्धि हेतु आचार-विचार की संहिता । इस दृष्टि से छह आस्तिक दर्शनों में से 'योग-दर्शन ' अप्रतिम है । यह पूर्णरूपेण जीवन के व्यावहारिक पक्ष पर केंद्रित है एवं अत्यंत वैज्ञानिक है ।  यहाँ यह बात भी ध्यान देने योग्य है कि सम्पूर्ण जड़-चेतनात्मक भौतिक जगत पृथ्वी, जल, तेज, वायु एवं आकाश रूप पञ्चभूतों से बना हुआ है । उक्त पञ्च तत्वों का सूक्ष्मरूप पंचतन्मात्राएं हैं, जिन्हें सूक्ष्म-महाभूत भी कहते हैं । ये हैं - शब्द तन्मात्रा, स्पर्श तन्मात्रा, रूप तन्मात्रा, रस तन्मात्राएवं गंध तन्मात्रा। आकाश का विशिष्ट गुण शब्द, वायु का विशिष्ट गुण स्पर्श, तेज का विशिष्ट गुण रूप, जल का विशिष्ट गुण रस एवं पृथ्वी का विशिष्ट गुण गंध है । हमारा स्थूल एवं सूक्ष्म शरीर भी इन्हीं पांचों तत्वों से बना हुआ है । इसीलिए शरीर को पाञ्चभौतिक कहा जाता है । तो 'वैज्ञानिक' (scientific) पद का प्रयोग सामान्य रूप से हम जिस अर्थ में करते हैं वह सबसे निचले अर्थात प्रकृति के चरम या अंतिम कार्य इंद्रियग्राह्य भौतिक जगत के स्तर पर लागू होता है । और भारतीय विचारधारा में जो विज्ञान का सर्वोत्कृष्ट एवं परम (ultimate) अर्थ है उस अर्थ की अभिव्यक्ति पाश्चात्य 'Science' शब्द से नहीं हो सकती। भारतीय विचारधारा में विज्ञान का अर्थ है - आत्मसाक्षात्कार (परमात्म साक्षात्कार / अखंड बोध स्वरूप अर्थात् उपनिषदर्थ बोध या स्वानुभूति = अपरोक्षानुभूति) , जबकि पाश्चात्य Science शब्द का संबंध  सिर्फ स्थूल भौतिक जगत से है । तो अन्य दर्शनों की ही भांति योग-दर्शन एक प्रस्थान है जो कि सबसे निचले स्तर के कर्म संस्कार वाले  मनुष्य को लक्ष्य करके अपनी यात्रा आरंभ करता है एवं अपने अष्टविध क्रियाओं एवं सत्य अहिंसादि मूल्य आधारित आचरनों के द्वारा मनुष्य को निर्विकल्प समाधिरूप जीवन के परम लक्ष्य की सिद्धि तक पहुंचाता है। ब्रह्मत्मतत्त्व के एकत्व विज्ञान या सन्निकट की अवस्था निर्विकल्प समाधि  अवस्था की प्राप्ति से ही कैवल्यसिद्धि-रूप जीवन की परम सार्थकता सिद्ध होती है। आतएव जिस समय हम योग का अर्थ एवं उद्देश्य शरीर की मांसपेशियों को सक्रिय एवं गतिशील करके उन्हें मजबूत, लोचदार व प्रतिरोधी बनाना समझते हैं उस समय 'योग' के एक सबसे प्रारंभिक अंग को ही हम लक्ष्य बना पाते हैं । वास्तव में 'योग' इतना ही नहीं है। जैसा कि पहले बताया गया योग के सर्वाधिक प्रसिद्ध रूप का संबंध महर्षि पतंजलि के योग-दर्शन से है; अतः योग दर्शन की कुछ सारभूत बातों को बतलाना यहाँ अप्रासंगिक नहीं होगा । योग दर्शन का मूल बीज ऋग्वेदसंहिता में विद्यमान है एवं इसका पूर्ण रूप से पुष्पित पल्लवित व परम विकसित रूप उपनिषद् रूप गंगोत्री में उपलब्ध होता है। किंतु योग के एक सुसंबद्ध एवं व्यवस्थित रूप के शिल्पकार  महर्षि पतंजलि हैं जिन्होंने इसे एक क्रमबद्ध एवं उत्तरोत्तर विकसित अंगों से समन्वित ढांचा या रूप प्रदान किया। 'योग' का संपूर्ण उद्देश्य या लक्ष्य मनुष्य को शारीरिक एवं मानसिक रूप से स्वस्थ बनाना है । शारीरिक स्वच्छता की तुलना मनुष्येतर प्राणियों के संबंध में जो स्वास्थ्य की मान्यता प्रचलित है, उससे की जा सकती है, किंतु जहां तक मानसिक स्वास्थ्य का सवाल है तो उसमें एक निरंतरता एवं प्रगतिशीलता का होना आवश्यक है । प्रगतिशीलता के लिए सकारात्मक मनोभावों या सद्गुणों का उत्तरोत्तर विकास अनिवार्य है । यदि हम सकारात्मक मनोभावों के उत्तरोत्तर विकास एवं निरंतर प्रगतिशीलता की उपेक्षा कर दें तो हमारा यह व्यवहार मनुष्य को फिर से पशु के बराबरी में लाकर खड़ा कर देने जैसा सिद्ध होगा । तो भाई ये सकारात्मक मनोभाव या मूल्य क्या हैं? ये हैं - अहिंसा, सत्य, अस्तेय, ब्रह्मचर्य एवं अपरिग्रह जिन्हें 'यम' कहा जाता है । इसी प्रकार योग के क्षेत्र में आगे की कक्षा है- शौच, संतोष तप, स्वाध्याय एवं ईश्वर-प्रणिधान । मुख्य रूप से ये यम एवं नियम ही योग के आधार स्तंभ हैं, जिनके अभाव में योग सिर्फ योगासन या आसन का पर्याय बन कर रह जाता है एवं अपने अंतिम ध्येय कि प्राप्ति में असहाय व पंगु  होने के कारण अपने भाव या अर्थ को काट-छाँटकर बिना पंख के पक्षी जैसा विचित्र, भद्दा व अनभीष्ट बना देता है । योग दर्शन में यम, नियम के बाद तीसरे स्थान में आसन का वर्णन है एवं उसके आगे क्रमशः प्राणायाम, प्रत्याहार, धारणा, ध्यान एवं समाधि का प्रतिपादन है । समाधि दो प्रकार की होती है- सविकल्प समाधि एवं निर्विकल्प समाधि । बड़ी प्रसन्नता एवं उत्साहवर्धन करने वाली बात है कि योग के संदर्भ में सूर्य नमस्कार, वैदिक मंत्रों का जप या उच्चारण आदि मानव स्वास्थ्य वर्धक आचार-विचारों का भी इस अवसर पर प्रचार-प्रसार होने लगा है। इसके साथ ही आशा की जानी चाहिए कि धर्म विशेष के नाम पर (हिंदू धर्म से संबंधित होने की बात कह कर) उक्त मानवोत्कर्षदायक आचार-विचारों को पंथनिरपेक्षता की बलि नहीं चढ़ा दी जाएगी । साथ ही साथ अर्धस्फुटित रूप में आशा की यह किरण भी दृष्टिगोचर हो रही है की योग के माध्यम से विश्व समुदाय को क्रमश: इस तथ्य का बोध भी होने लगेगा कि मूल रूप से सनातन वैदिक धर्म या हिंदू धर्म की मूलभूत बातें अत्यंत व्यावहारिक, वैज्ञानिक व मनोवैज्ञानिक कटौती पर शत-प्रतिशत खड़ी उतरती है एवं इसके मौलिक सिद्धांत सार्वभौम, सार्वजनीय प्रकृति के होने के साथ-साथ शाश्वत मूल्य वाले हैं। 
न्याय वैशेषिकादि अन्य भारतीय दर्शनों  की ही भाँति योग दर्शन का भी मूल-स्वर अध्यात्मपरक है। संप्रदायभेद होने पर भी समग्र भारतीय दर्शन में उद्देश्य की एकता है। और वह एकता है- जीवात्मा का परमात्मा से मिलन या एकाकार होना। अंतर सिर्फ इतना है कि योग दर्शन जहाँ सगुन-निराकार ईश्वर की अवधारणा को स्वीकृत करता है वहाँ वेदांतदर्शन या उपनिषद् प्रधानत: निर्गुण-निराकार ब्रह्मतत्त्व या आत्मतत्त्व पर ध्यान केंद्रित करता है। प्रसिद्धि तो यही है कि वेदांत या उपनिषद का दर्शन निर्गुण-निराकार ब्रह्मतत्त्व या आध्यात्मिक अद्वैत को मानता है; किंतु यह बात सर्वांश में चरितार्थ नहीं होती। उदाहरणार्थ, श्वेताश्वतर उपनिषद में ध्यानयोग की प्रगल्भता है एवं यह निर्गुण-निराकार ब्रह्म या आत्मतत्त्व के साथ ही सगुन-निराकार ब्रह्म अर्थात अचिंत्यमयाशक्तिसम्पन्न परमेश्वर की भी चर्चा करता है, यथा- 
"ते ध्यानुयोगेन गता अपश्यन् 
देवात्मशक्तिं स्वगुणैर्निगूढाम्।
यः कारणानि निखिलानि तानि
कालात्मयुक्तान्यधितिष्ठत्येक:।।"    
 भावार्थ: - उन श्वेताश्वतर आदिऋषियों ने चित्त की एकाग्रतारूप ध्यानयोग का अनुगमन कर सत्व, रज एवं तम तथा उनके कार्य कालादिरूप अपने गुणों से ढके हुए परमात्मा की शक्ति का दर्शन किया, जो परमात्मा अकेला ही काल से लेकर आत्मापर्यंत समस्त कारणों का परम कारण एवं एकमात्र आधार है। अभिप्राय यह है कि जगत् कारण के दर्शन में ऋषियों को औपनिषद् ध्यानयोग का आश्रय लेना पड़ा था, क्योंकि चित्त की अनेकाग्रता या चंचलता या शाखा-प्रशाखाओं वाली वृत्तियों से उत्पन्न नामरूपात्मक जगत् रूप कार्य के द्वारा कारण आच्छादित था। उस परम कारण का दर्शन एकमात्र ध्यानयोग से ही संभव था। उपनिषद में आगे यह भी बतलाया गया है कि उस परमात्मदेव को आत्मा रूप से जान लेने पर जन्म-मृत्यु-जरा-आधि-व्याधि रूप समस्त क्लेशों या बंधनों का समूल नाश हो जाता है- 
"ज्ञात्वा देवं सर्व पाशापहानि:"। 
 तो औपनिषद् ध्यान योग में जिस चित्त की एकाग्रता का अवलंबन लेकर ऋषि तत्व-साक्षात्कार या परमात्मदर्शन करते हैं वह चित्त की एकाग्रता महर्षि पतंजलि-उपदिष्ट 'अष्टांग-योग' के द्वारा सुगमतापूर्वक साध्य है-
"योगश्चित्तवृत्ति निरोध:"। 
अतएव सिद्ध होता है कि योग का मुख्य लक्षण चित्तवृत्ति के निरोध का अभ्यास है एवं फल या ध्येय चित्तवृत्ति का पूर्णत: निरोध है, जिसमें आसनादि के साथ-साथ प्राणायाम, प्रत्याहार, धारणा, ध्यानादि की भी उत्तरोत्तर अधिक उपादेयता है।  स्पष्ट है कि योग का परम ध्येय, साध्य या लक्ष्य कैवल्य है। पतंजलि ने अपने योगसूत्र में कैवल्य को परिभाषित करते हुए बतलाया है-
"सत्वपुरुषयोः शुद्धिसाम्ये कैवल्यम् " (३/५६)
 अर्थात बुद्धिसत्व एवं पुरुष की जो शुद्धि एवं का सादृश्य है वही कैवल्य है। समस्त चित्त-वृत्तियों के निरोध से लभ्य  कर्तृत्वाभिमान  की निवृत्ति के द्वारा अपने कारण में लय हो जाना ही बुद्धिसत्त्व की शुद्धि है। शुद्धि होने पर बुद्धिसत्त्व रज एवं तम से असंस्पृष्ट हो जाता है तथा उसके फलस्वरूप पुरुष की अन्यथाप्रतीति के परिणाम क्लेश बीज दग्ध हो जाते हैं। योग दर्शन सम्मत ईश्वर एक विलक्षण 'पुरुषविशेष' है जबकि वेदांतियों का ईश्वर मायाशक्तिसंपन्न है। इस भिन्नता के होते हुए भी कैवल्य या मोक्ष के साधनों की दृष्टि से दोनों में पर्याप्त समानता है। वेदांत के अनुसार मायाशक्तिसंपन्न ईश्वर ही सृष्टि का रचयिता है। योगदर्शन के अनुसार ईश्वर इच्छामात्र से ही सारे जगत् का समुद्धार करने में समर्थ है। यहाँ यह और विचारनीय है कि ईश्वर की यह इच्छा किसी स्वार्थ या निजी-प्रयोजनवश नहीं उत्पन्न होती, वरन् भूतानुग्रह (प्राणियों के ऊपर अनुग्रह) ही ईश्वर का प्रयोजन होता है। योग के सम्यक् अभ्यास से जीव के पंचविध क्लेशों का नाश होता है। अविद्या, स्मिता, राग, द्वेष अभिनिवेश- ये पंचक्लेश हैं। योगदर्शन में चित्त की पांच भूमियाँ या अवस्थाएँ स्वीकार की गई है। ये हैं- क्षिप्त, मूढ़, विक्षिप्त, एकाग्र  तथा निरुद्ध। इसी प्रकार पाँच प्रकार की चित्तवृत्तियाँ बतलायी गयी हैं- प्रमाण, विपर्यय, विकल्प, निद्रा और स्मृति। वृत्तियां संस्कारों की एवं संस्कार वृत्तियों के निर्माता हैं।
योगदर्शन के अनुसार प्राणी के सात्विक, राजसिक, तामसिक एवं विविध अन्य संस्कारों से वासित चित्त जन्म-जन्मांतर तक जाता है अर्थात् मनुष्य के चित्त पर प्रतिबिंबित संस्कार वासना रूप में स्थित होकर जन्म-जन्मांतर तक साथ-साथ रहते हैं। यह वासना ही पुनर्जन्म में हेतु बनती है। जब तक वासना का समूलोच्छेद नहीं होता, तब तक मोक्ष संभव नहीं होगा। इससे स्पष्ट होता है कि मनुष्य जो आज है, वह इस जन्म का नहीं है, अपितु जन्म-जन्मांतर का है - "अनेक जन्म संसिद्धस्ततो याति परां गतिं" (गीता ६/४५)
 पतंजलि ने चित्तवृत्ति के निरोध को योग कहा है। सामान्य रूप से निरोध का अर्थ संयम एवं चित्त की एकाग्रता है। मन का संयमित होना परम आवश्यक है। इसी दृष्टि से अष्टांग-योग के अंतर्गत प्रथमतः 'यम' का उल्लेख किया गया है। यम का अभिप्राय मन के संयम से ही है। चित्त को दुष्कृत्यों से रोकना (निरोध) ही संयम है। किंतु यह संभव कैसे हो? क्योंकि चित्त तो पूर्वसंस्कारों के अनुसार सत् एवं असत् में प्रवृत्त होगा ही। यहां यह वक्तव्य है कि चित्त (विवेकयुक्त बुद्धि) ही चित्त के निग्रह में समर्थ है-
"मन एव समर्थ हि मनसो दृढ़निग्रहे"
अन्यत्र भी कहा गया है - "मन एव मनुष्याणां कारणं बन्धमोक्षयोः" 
 अर्थात् मनुष्य के बंधन एवं मोक्ष में मन ही कारण है।
और भी "परो हि योगो मनसः समाधि:" अतः विवेकपूर्ण मन अर्थात् सद्बुद्धि  के द्वारा कुमार्गगामी मन को रोका जा सकता है। योग मनुष्य के शारीरिक, मानसिक एवं आत्मिक स्वास्थ्य का प्रदाता है। आत्मिक स्वास्थ्य का अर्थ स्वरूपस्थता के अनुकूल आत्मस्थिति है। चित्त के संयमित रहने पर मन एवं शरीर का स्वस्थ रहना स्वाभाविक है, क्योंकि मन के संयमित होने पर शरीर एवं मन का संयमित व सात्विक आहार-विहार होने के फलस्वरूप शरीर एवं मन दोनों स्वस्थ रहते हैं। परिणामतः सत्कर्म चित्तशुद्धि के हेतु बनते हैं तथा चित्तशुद्धि आत्मनिष्ठता एवं मोक्ष में साक्षात् हेतु सिद्ध होती है। जीव अनादि अविद्या के वशीभूत होकर तज्जन्य काम एवं कामजन्य कर्म के परिणामस्वरूप अनादि काल से भवाटवी में भटक रहा है। अविद्या, काम एवं कर्म के वशीभूत आत्मा का नाम ही जीव है। कर्म शुभाशुभ और मिश्रभेद से त्रिविध होते हैं। त्रिविध कर्मानुसार सुख, दुख:, मोह के वशीभूत प्राणी उत्क्रमण, अधोगति और पुनर्जन्म प्राप्त कर भवचक्र में  भटकता रहता है। योग-दर्शन इस प्रश्न का समाधान करता है कि पुरुष (जीव) के सत् एवं असत् कर्मों के फल की व्यवस्था किस प्रकार होती है एवं कौन करता है। योग-दर्शन में चेतन पुरुषस्वरूप ईश्वर, जो सर्वज्ञ एवं शक्तिमान है, जीवों के कर्मों का व्यवस्थापक एवं फल देनेवाला है| 
योग-दर्शन के प्रवर्तक महर्षि पतंजलि शेषनाग के अवतार कहे जाते हैं।  इनका स्थितिकाल ई० पूर्व दूसरी शती है। वास्तव मे योग का चरम लक्ष्य समाधि ही है एवं योग का प्रतिपाद्य जीव का किसी अन्य तत्त्व से संयोग न होकर आत्मस्वरूपावबोध ही है। 
जैसा कि ऊपर कहा गया योग के कई भेद मिलते हैं, यथा-  हठयोग, मंत्रयोग, लययोग, आदि,  किंतु दार्शनिक दृष्टि से पतंजलि कथित राजयोग का ही अधिक महत्व है। इसीलिए प्रकृत प्रसंग में पातंजल दर्शन के अनुसार ही योग-दर्शन के संबंध में विचार किया गया है ।
चित्त का स्वरूप - योग दर्शन में चित्त से मन, बुद्धि अहंकार का तात्पर्य है। चित्त त्रिगुणात्मक अर्थात् सत्वरजस्तमोगुणात्मक होने के कारण परिणामी है। सत्व, रज और तम- इन तीनों गुणों के उद्रेक  के तारतम्य से चित्त की निम्नलिखित तीन अवस्था होती है- प्रख्याशील, प्रकृतिशील एवं स्थितिशील।
प्रथम प्रख्याशील अवस्था का चित्त सत्वप्रधान होता हुआ रज और तम से संयुक्त होकर अर्णिमा आदि ऐश्वर्य की कामनावाला होता है। द्वितीय प्रकृतिशील अवस्था का चित्त तमोगुण से युक्त हुआ अधर्म, अज्ञान, अवैराग्य  तथा अनैश्वर्य से संयुक्त हो जाता है। तृतीय स्थितिशील अवस्था का चित्त  तम के क्षीण होने पर केवल रजस्  के अंश से युक्त हुआ सर्वत्र प्रकाशमान होता है तथा धर्म, ज्ञान, वैराग्य और ऐश्वर्य से व्याप्त होता है। प्रथम प्रख्याशील अवस्था में चित्त में केवल ऐश्वर्य प्राप्ति की तीव्र इच्छा ही रहती है, जबकि तृतीय स्थितिशील अवस्था में चित्त को ऐश्वर्य की प्राप्ति हो जाती है। 

ईश्वर सम्बन्धी मान्यता-
 योग दर्शन के अंतर्गत पाँच सूत्रों में ईश्वर सम्बन्धी वर्णन मिलता है। इनमें से एक सूत्र है -
"क्लेशकर्मविपाकआशयै: अपरामृष्ट: पुरुषविशेष ईश्वरः" (योगसूत्र १/१४)
इस सूत्र में ईश्वर की परिभाषा निबद्ध है। इसके अनुसार अविद्या, अस्मिता, राग-द्वेष तथा अभिनिवेश - इन पंचक्लेशों, पुण्य एवं पाप कर्मों, कर्मजन्य जाति, आयु तथा भोग रूप फलों एवं तदुत्पन्न वासनाओं से असंष्पृष्ट "पुरुष विशेष" को ईश्वर कहते हैं। ईश्वर संबंधी विचार की दृष्टि से "ईश्वरप्रणिधानाद्वा" (योग सूत्र १/२३) - यह सूत्र अधिक महत्वपूर्ण है। इसका तात्पर्य है कि समाधि लाभ ईश्वरप्रणिधान से होता है।  प्रणिधान का तात्पर्य श्रेष्ठभक्ति, विशिष्ट उपासना तथा विषय सुखादिक फल की कामना न करते हुए समस्त क्रियाओं का ईश्वरार्पण से है।  इससे ईश्वर का सगुण एवं उपास्य रूप स्पष्ट प्रतिपादित होता है।  योग दर्शन में सर्वोच्च सत्ता  ईश्वर की ही मानी गई है। योग-उक्त ईश्वर में शाश्वतिक उत्कर्ष, सर्वज्ञत्व तथा सर्वाधिष्ठातृत्व है।  अखिल ब्रह्मांड में ईश्वर से अधिक ऐश्वर्यशाली और दूसरा कोई नहीं है।  वह सदा ऐश्वर्य संपन्न तथा नित्य मुक्त है। 
योग दर्शन सम्मत ईश्वर में अन्य पुरुषों की अपेक्षा विलक्षण वैशिष्ट्य होने के कारण ही उसे पुरुष विशेष कहा गया है।  योग दर्शन में ईश्वर का नाम प्रणव (ओम्) दिया गया है।  किंतु अद्वैत वेदांत से भिन्न योग दर्शन का ईश्वर सगुण है, निर्गुण नहीं।  पातंजल योग दर्शन के अनुसार ईश्वर सर्वोच्च एवं सर्वज्ञ तो है किंतु वह मुमुक्षु को भगवान विष्णु या आशुतोष भगवान शंकर के समान  मोक्ष प्रदान नहीं करता। वह तो भक्तों के मोक्ष पथ को सुविधाजनक मात्र बनाता है।  इसके अतिरिक्त योग का ईश्वर वेदांतियों की भाँति जगत का अभिन्न निमित्तोपादान कारण भी नहीं है। इस प्रकार योग प्रतिपादित ईश्वर वेदांत के ब्रह्म से सर्वथा अभिन्न नहीं है। 

 वेदांत और योग दर्शन
वेदांत और योग के सिद्धांतों में अत्यधिक साम्य पाया जाता  है।  अद्वैत वेदांत के प्रवर्तक आचार्य शंकर एक महान योगी थे।  अपने योग बल से ही वे मंडन मिश्र के आंगन में आकाश मार्ग से प्रस्थित हुए थे।  यह भी प्रसिद्धि  है कि शंकराचार्य ने अपने जीवन के अंतिम काल में केदारनाथ में जाकर समाधि ली थी।  आज भी उस स्थान पर शंकराचार्य की समाधि बनी हुई है।  उक्त विवेचन से स्पष्ट है कि योग को आजकल के सामान्य जन की भांति योगासन या आसन-भर के अर्थ में ग्रहन करना अत्यंत नादानी है। आसान  तो उसका एक प्राथमिक व प्रारंभिक सोपान है।  इसी प्रकार योग को धर्म एवं ईश्वर की अवधारणा से भी अलग हटकर समझना मूढता  है।  योग को उसके संपूर्ण एवं एकीकृत रूप में ही ग्रहण करना न्यायोचित व युक्तियुक्त होने से समीचीन  है।  साथ ही अहिंसा, सत्य आदि यम एवं शौच, संतोष, तप, स्वाध्याय रूप नियम को ताक पर रखकर यदि हम केवल आसनों एवं प्राणायाम का अभ्यास जीवन भर भी करते रहे तो उससे हमें कोई विशेष लाभ होने वाला नहीं।  योगाभ्यास में सातत्य, रचनात्मकता एवं प्रगतिशीलता -  इन तीन तत्वों का संबलन होने पर ही वह हमें योग के अंतिम लक्ष्य तक पहुंचने में सहायक सिद्ध हो सकता है।  साथ ही हमें यहाँ  यह भी ध्यान रखना होगा कि अहिंसा का अर्थ केवल मनुष्य को पीड़ा न पहुंचाना ही नहीं है, अपितु व्यावहारिक जगत में क्रीमि, पतंग, चींटी आदि  छोटे प्राणियों को भी कष्ट या पीड़ा नहीं पहुंचाने की भावना है, उनकी हत्या या वध करना तो दूर की बात है।  इस प्रकार योगाभ्यास का एक अभिन्न अंग या तत्व मांसाहार का वर्जन है।  मांसाहार करते हुए योगाभ्यास करना अपने आप को ठगना है। उस योगाभ्यास, प्राणायाम  या सूर्य नमस्कार से हमारा शरीर उसी प्रकार का स्वस्थ बन सकता है जैसा कि चीता, भालू आदि हिंसक पशुओं का होता है।  जो योगाभ्यास मन, बुद्धि आदि को उत्तरोत्तर अधिक सात्विक न बना सके वह योगाभ्यास तो श्रम मात्र ही है। 

सारांश
योग शब्द 'युज्' धातु से बनता है जिसका अर्थ है समाधि। योग सूत्र प्रणेता पतंजलि ने योग को चित्तवृत्ति निरोध बताया है - "योगश्चित्तवृत्तिनिरोध:"। चूंकि चित्रवृत्तियों का निरोध समाधि में होता है अतः योग को समाधि भी कहा गया है। चित्त का अर्थ है अंतःकरण।  इसमें बुद्धि, अहंकार एवं मन तीनों आ जाते हैं।  योग में बुद्धि, अहंकार और मन तीनों को मिलाकर चित्त नाम दिया गया है। 
वास्तव में योग का चरम उद्देश्य समाधि ही है।  योग का प्रतिपाद्य विषय जीव का किसी अन्य से संयोग न होकर आत्मस्वरूपावबोध ही है।  बाह्य  चित्तवृत्तियों के निरोध और निरोध के फलस्वरूप समस्त वृत्तियों का आत्मा में प्रविलय होने पर ही योग की निष्पत्ति होती है।  योग वस्तुतः समाधि का ही स्वरूप है - "योग: समाधि" (योग भाष्य)। 
योग शरीर, इंद्रियां और चित्त  की शुद्धि के लिए 8 अंगों का वर्णन करता है जो इस प्रकार हैं -
१) यम - यह पांच प्रकार का संयम है - अहिंसा, सत्य, अस्तेय, ब्रह्मचर्य एवं अपरिग्रह
२) नियम- ये भी पांच प्रकार के हैं, शौच,  संतोष, तप, स्वाध्याय एवं  ईश्वरप्रणिधान (ईश्वर का ध्यान एवं स्मरण)। 
 ३) आसन - यह शरीर का संयम है। ध्यान के लिए वही आसन उत्तम है जिससे शरीर का सुख और चित्त की स्थिरता बनी रहे - "स्थिर सुखमासनम् "। 
४) प्राणायाम - यह प्राणवायु का श्वास,  प्रश्वास का संयम है। इसके तीन भेद हैं - पूरक, कुंभक, रेचक।
५) प्रत्याहार - यह इंद्रियों का संयम है। इंद्रियों की बहिर्मुखी वृत्ति को अंतर्मुख बनाना, उन्हें बाह्य विषयों से हटाकर भीतर मन के वश में रखना प्रत्याहार  कहलाता है।
उपर्युक्त पांच अंग योग के बहिरंग साधन है। 
निम्नांकित तीन अंग योग के अंतरंग साधन माने गए हैं-
६) धारणा - नासाग्र, भ्रूमध्य, हृतकमल या इष्ट देवता की मूर्ति आदि  में चित्त को लगाना धारणा है।
७) ध्यान - ध्येय वस्तु विषयक चित्तवृत्तियाँ जब निरंतर एकाकार रूप से प्रवाहित हों तब इसे ध्यान कहते हैं । ध्येय वस्तु की एकतानता का नाम ध्यान है। ध्यान में ध्याता, ध्यान और ध्येय की  अलग-अलग प्रतीति होती है।
८) समाधि - समाधि का अर्थ है ध्येय वस्तु में चित्त की विक्षेपरहित एकाग्रता। समाधि में ध्यान ध्येय  वस्तु का आकार ग्रहण कर लेता है। ध्यान और ध्येय  की एकता होने पर ध्याता  भी ध्येयाकार हो जाता है। समाधि में ध्याता, ध्यान एवं ध्येयरूपी त्रिपुटी में ध्येय ही शेष रह जाता है। तथा शेष दो ध्याता एवं ध्यान ध्येयाकार  हो जाते हैं। समाधि दो प्रकार की होती है - संप्रज्ञात और असंप्रज्ञात। संप्रज्ञात समाधि में ध्येय वस्तु का ज्ञान बना रहता है। ध्याता तथा ध्यान दोनों ध्येयाकार हो जाते हैं; इनकी ध्येय से पृथक अनुभूति नहीं होती।  असंप्रज्ञात समाधि में चित्त सर्वथा निरुद्ध हो जाता है। ध्येय वस्तु का ज्ञान भी नहीं रहता। ध्याता, ध्यान, ध्येयरूपी  त्रिपुटी का अनिर्वचनीय अद्वैत में लय हो जाता है और यहीं आकर योग वेदांत के साथ एकाकार हो जाता है।

योग में ईश्वर की मान्यता -
योग ईश्वर की सत्ता मानता है। पतंजलि मुनि ने ईश्वर का लक्षण इस प्रकार बताया है। क्लेश, कर्म, विपाक (कर्मफल) और आशय (कर्म संस्कार) से सर्वथा अस्पृष्ठ पुरुष विशेष ईश्वर है। ईश्वर नित्य मुक्त है। वह नित्य (साश्वत) एवं दिक् कालातीत है। ईश्वर में ज्ञान एवं ऐश्वर्य की पूर्णता है।  वह गुरुओं का भी गुरु है, प्राचीन ऋषियों का भी गुरु है - "स: पुर्वेषामपि गुरु:"। वही वेद का प्रथम उपदेष्टा  है। प्रणव उसका वाचक है।  योग सूत्र में ईश्वर का उल्लेख अनेक बार किया गया है। ईश्वरप्रणिधाण से भी सिद्ध होती है - "ईश्वरप्रणिधाणाद्वा"। तप, स्वाध्याय और श्वरप्रणिधाण को क्रियायोग कहते हैं। ईश्वरप्रणिधाण से समाधि सिद्धि प्राप्त होती है। ईश्वरप्रणिधाण का अर्थ है  चित्त को भक्तिपूर्वक दृढ़ता से ईश्वर में लगाना अर्थात ईश्वर के ध्यान की एकतानता। जो समाधि सिद्धि, अभ्यास तथा वैराग्यरूपी  कठिन साधनों से प्राप्त होती है उसे श्वरप्रणिधाण सरलता से प्राप्त किया जा सकता है। ईश्वर उपासक से प्रसन्न होकर समाधि के विघ्नों और क्लेशों को दूर करके कृपापूर्वक समाधि में सिद्धि प्राप्त करा देते हैं। अत: है ईश्वरप्रणिधाण समाधि, प्रज्ञा तथा  कैवल्य का सुविधाजनक उपाय है किंतु योग प्रतिपादित ईश्वर एक पुरुष विशेष है।  वह जगत का कर्ता,  धर्ता, संहर्ता व नियंता नहीं है।  उनका कार्य अपने भक्तों के समाधि पथ में आने वाले विघ्नों को दूर करके समाधि सिद्धि को संभव बना देना है।  मोक्ष कैवल्य है जिसमें वैष्णवों या शैवों के सामीप्य, सारूप्य, सायुज्य भेदों की कोई प्रतिष्ठा नहीं है।  ईश्वर संबंधी विचार की दृष्टि से योग सूत्र का ईश्वरप्रणिधाणाद्वा अधिक महत्वपूर्ण है।   इसका तात्पर्य है कि योग का परम फल समाधि लाभ ईश्वरप्रणिधाण से होता है।  इससे ईश्वर के सगुण एवं उपास्य रूप की अस्पष्ट झलक मिलती है। योग दर्शन में सर्वोच्च सत्ता ईश्वर की ही  मानी गई है।
इस प्रकार हम पाते हैं कि अन्य वैदिक दर्शनों की ही भांति योग दर्शन भी जीव के कैवल्य अर्थात मोक्ष को चरम पुरुषार्थ मानते हुए उसकी सिद्धि  हेतु योग के आठ अंगों का वर्णन करता है - यम, नियम, आसन, प्राणायाम, प्रत्याहार, धारणा, ध्यान एवं समाधि। इनमें से पूर्व के प्रथम पांच अंग योग  के बहिरंग साधन एवं उत्तर के पांच अंग अंतरंग साधन माने गए हैं। इससे स्पष्ट होता है कि आज कल योग का प्रचार प्रसार जिस अर्थ में किया जा रहा है वह प्रधानत:  योग के तीसरे बहिरंग साधन आसन की ओर निर्देश करता है। एक नियम है कि किसी प्रकल्प के किसी अंग विशेष का उपयोग एवं  विनियोग उस प्रकल्प के अंतिम या चरम उद्देश्य को ध्यान में रखकर किए जाने पर ही उसकी वास्तविक उपादेयता होती है, अन्यथा उस अंग विशेष का उपयोग बभ्रमकारक ही सिद्ध होता है। अतः विश्व योग दिवस पर हमें सचेष्ट होकर संकल्प लेना चाहिए कि योग की मूलभूत मान्यताओं एवं आदर्शों यथा - मद्यमांसादि का वर्जन, अहिंसा, सत्य, ईश्वर भक्ति या ईश्वरोपासना आदि मूल्यों एवं सद्गुणों को अपनाकर ही हमें योग का अभ्यास करना चाहिए। साथ ही योग के चरम उद्देश्य की सिद्धि हेतु भी हमें विशेष रूप से प्रयास करना चाहिए। अध्यवसायपूर्वक प्रकृति संरक्षण, पारिस्थितिकी (ecology) संरक्षण, जीव दया, करुणा एवं परोपकार आदि सात्विक गुणों का हमारे जीवन में उत्तरोत्तर विकास हो इस बात का हमेशा ध्यान रखना चाहिए। तभी हमारा जीवन सही अर्थों में विकसित एवं सफल हो सकता है। और सबसे बढ़कर इस बात का हमें  बोध होना चाहिए कि आकाश, वायु, तेज, जल एवं पृथ्वी रूप से अभिव्यक्त अपरा (जड) प्रकृति से अधिक महत्वपूर्ण एवं मूल्यवान परा प्रकृति अर्थात जीव समुदाय है। अतएव हमारे व्यक्तिगत जीवन एवं सामाजिक जीवन के साथ-साथ शासन तंत्र के स्तर पर भी जीव मात्र के जीवन की सुरक्षा सुनिश्चित होनी चाहिए। देश में कत्लखानों  के रहते एवं मद्यमांसादि के उत्पादन विपणन एवं उपभोग की छूट के रहते हुए योग का अभ्यास कथमपि फलदायक नहीं हो सकता। इस प्रकार के कार्य-व्यापार वास्तव में योग का क्रूर मजाक करना ही है। 
ऐसी स्थिति में यदि हमारे माननीय प्रधानमंत्री जी सचमुच में योग का प्रचार प्रसार चाहते हैं तो उन्हें जनता जनार्दन के साथ-साथ विधायिका  एवं न्यायपालिका के सहयोग से विश्व गुरु स्थानीय भारतवर्ष में संपूर्ण रूप से अहिंसा का अहिंसा की प्रतिष्ठा हेतु सारे देश में एक साथ पशु पक्षी के वद पर प्रतिबंध लगाने का इमानदारीपूर्वक प्रयास करना चाहिए और इस मुद्दे पर व्यापक व सद्भावपूर्ण संवाद की प्रक्रिया अपनाई जानी चाहिए कि किन परिस्थितियों में किन कारणों से एवं किस हद तक अन्य प्राणियों के ऊपर मनुष्य जीवन की प्राथमिकता व अधिमानता है| तदनुसार वैधानिक रूप से भी अन्य प्राणियों, पशु पक्षियों के जीवन की रक्षा हेतु सत्संकल्प लिए जाने चाहिए| तभी और केवल तभी योग की सार्थकता संभव है, अन्यथा नमामि गंगे परियोजना की ही भांति योग दिवस का आयोजन भी एक आडंबर मात्र होकर रह जाएगा|
 तो ऊपर के विवेचन से स्पष्ट है कि आसन एवं प्राणायाम का वर्णन चाहे वेदों एवं उपनिषदों के अतिरिक्त अन्य मौलिक ग्रंथों या साहित्यान में भले ही हुआ हो, किंतु योग के परिप्रेक्ष्य में आसन का वर्णन सर्वप्रथम महर्षि पतंजलि कृति "योग सूत्र" में ही उपलब्ध होता है| अतः जब हम योग के अर्थ में या योग के परिप्रेक्ष्य में आसन एवं प्राणायाम का उल्लेख या वर्णन करते हैं तब हमें नैतिकता के आधार पर योग के संपूर्ण एवं एकीकृत अर्थ को ध्यान में रखते हुए ही उनकी विवेचना करनी चाहिए अन्यथा यह योग के साथ अन्याय होगा| और जब हम योग के मूलभूत स्वरूप एवं मुख्य उद्देश्य (प्रयोजन) पर ध्यान केंद्रित करें तो हम पाएंगे कि न्याय, वैशेषिकादि अन्य आस्तिक (वैदिक) दर्शनों की ही भाँति योग भी वैदिक धर्मशस्त्रप्रोक्त संध्या वंदनादि नित्य कर्मों के अनुष्ठान को द्विज मात्र के लिए अनिवार्य कृत्य के रूप में स्वीकार करता है| और तब हम स्वाभाविक रूप से अपने जीवन में अहिंसा की प्रतिष्ठा को दृढ़मूल रूप से कर्तव्य के रूप में स्वीकार करने को बाध्य होते हैं| क्योंकि संध्या वंदन के परिशेष में वेद शास्त्र हमें प्रतिदिन भूतादि पंचमहायज्ञ करने का आदेश देते हैं जिनसे दैनिक जीवन में मनुष्यों के द्वारा होने वाली अनैच्छिक (अनचाहे) चींटी-कीट-पतंगादि की हिंसा के दोषों का निवारण या परिशुद्धि होती है| तो इससे सिद्ध होता है कि किसी भी दशा में योग में हिंसापूर्ण जीवन शैली के लिए कोई स्थान नहीं है| यदि हम हिंसामय जीवन यापन करते हुए योगासनों का या प्राणायाम का अभ्यास करते हैं तो इससे एक तो शरीरारोग्य रूप पूर्ण फल की सिद्धि संदिग्ध है और यदि हमें फल प्राप्ति का भान भी होगा तो वह फल अनिवार्यत: हिंसक पशुओं के शारीरिक स्वास्थ्य जैसा ही होगा| और कभी भी किसी भी दशा में हमें योग के संपूर्ण फल शारीरिक-मानसिक आरोग्य एवं परमात्ममिलन या स्वरूपावस्थान की प्राप्ति नहीं हो सकती और उस दशा में हम शास्त्र की भाषा में आत्महंता सिद्ध होंगे |
अतः भारत के माननीय प्रधानमंत्री जी से अपेक्षा की जाती है कि धर्म, योग आदि वेद शास्त्रोक्त बातों  एवं प्रकल्पों का उल्लेख करते समय उनके मूल अर्थ, स्वरूप, संपूर्ण व एकीकृत अभिप्राय एवं चरम उद्देश्यादि की उपेक्षा न करें, अन्यथा एक तो इस प्रकार के व्यवहार से अर्थ का अनर्थ हो जाएगा, दूसरे इससे भगवान के शरीर रूप (वाङमय विग्रह) वेद शास्त्र का हनन एवं उनके प्रति अन्याय अत्याचार होगा, क्योंकि भारतीय विचारधारा में उन्हें चेतन माना गया है, अपने आधिदैविक एवं आध्यात्मिक रूपों में वेद शास्त्र चेतन हैं| तभी तो आत्मकल्याण या ईश्वरप्राप्ति हेतु चार प्रकार की कृपा को आवश्यक बतलाते हुए उनमें एक शास्त्र-कृपा  कहा गया है| अर्थात् बिना शास्त्र-कृपा के जीवन की सफलता संदिग्ध मानी गई है| अतएव ऐसे आचरणों व व्यवहारों से परहेज रखना चाहिए जिससे सनातन संस्कृति के मूल्यों एवं आदर्शों का हनन होता हो| इस प्रकार के आचरण से ज्ञानी एवं मनीषी पुरुषों की भवना को ठेस पहुंचती है एवं देश के संस्कृतिक अवमूल्यन का खतरा उपस्थित होता है| एक बात और है वह यह कि शिष्टाचार का नियम कहता है कि किसी वस्तु का जब हम व्यापक उद्देश्य से एवं व्यापक जनसमुदाय को श्रोता के रूप में लक्ष्य बनाकर अपना वक्तव्य दें, अपना मनोभाव या उद्गार व्यक्त करें तो प्रतिपाद्य या वर्ण्य वस्तु के मूल स्रोत या आधार का उल्लेख करना न भूलें| तो इस दृष्टि से भी माननीय प्रधानमंत्री जी का उद्गार, वक्तव्य या कथन शिष्टाचार के इस सार्वभौमिक नियम का अनादर करता हुआ प्रतीत होता है, जो कि प्रबुद्ध महानुभावों व श्रोताओं के लिए अत्यंत पीड़ादायक है| उदाहरणार्थ विश्व के इतिहास में योग का सर्वप्रथम वर्णन या उल्लेख उपनिषदों (वेदांत/वेद का अंतिम या शिरोभाग/ज्ञानकांड) में हुआ है और वहीं इसे सभ्यता के विकास के साथ यह अपने मौलिक अर्थ या भाव को संजोए हुए विशेषण भेद से क्रियायोग, लययोग, भक्तियोग, ध्यानयोग आदि विविध रूपों को प्राप्त हुआ| किंतु माननीय प्रधानमंत्री जी ऐसे अवसरों पर एक बार भी योग के मूल स्रोत या आधार का उल्लेख करते नहीं नजर आते| अंत में हम सब को यह बात अहर्निश ध्यान में रखना होगा कि जिस प्रकार विष्णु महायज्ञ के आयोजन में भगवान विष्णु के नाम-रूप-लीला-धाम आदि का चिंतन करते हुए ही, न कि ब्रह्मराक्षस या किसी अवर देवी देवता का चिंतन करते हुए यज्ञानुष्ठान किया जाता है, उसी प्रकार योगाभ्यास में अहिंसा, सत्य, शौचादि योग की आधारभूत बातों या मान्यताओं को अपने बाह्य आचरण व मन मंदिर में प्रतिष्ठित करके तद्भावभावित आस्तिकता के भाव से संबलित होकर तथा सावधान व सचेष्ट होकर अध्यवसाय करने पर ही हमें योग के अभीष्ट लक्ष्य की प्राप्ति हो सकती है, अन्यथा नहीं| इस प्रसंग में हमें गोस्वामी तुलसीदास जी की इस पंक्ति को हमेशा ध्यान में रखने की आवश्यकता है -
चौदह भुवन एक पति होई| भूत द्रोह तिष्टैइ नहीं सोई (रामचरितमानस )
अर्थात - कोई चाहे चौदहों भुवन का स्वामी या एक छत्र सम्राट क्यों न हो, यदि वह प्राणियों के साथ अत्याचार करता है, उन्हें सताता है तो वह निश्चित रूप से पदच्युत हो जाता है| अतः यदि भारतवर्ष का शासनतंत्र वैधानिक व्यवस्था के तहत पशु पक्षियों के वध हेतु कत्लखानों का संचालन प्रत्यक्ष वा अप्रत्यक्ष रूप से करता है तो इस राजकीय महापाप के परिणामस्वरूप शासकवर्ग का पतन अवश्यंभावी है | इसके साथ ही इस प्रकार के राष्ट्रीय महापाप के परिणामस्वरूप देश में बारंबार भूकंप, महामारी, भूस्खलन, गिरिस्खलन, अतिवृष्टि, अनावृष्टि, सुनामी, आदि कहरों का ढहना अवश्यंभावी है|  दिन और रात्रि के समान योग और हिंसा (हत्या या वध) - दोनों एक साथ नहीं रह सकते| तभी तो तुलसीदास ने कहा है- 
"दोउ कि होंहि एक संग भुआलू | हँसब ठठायब फुलायब गालू " 
ऐसी स्थिति में देश-दुनिया में योग की सफलता के लिए सर्वप्रथम भारतवर्ष में शासन तंत्र के द्वारा समस्त बूचड़खानों को एक साथ बंद कर दिया जाना चाहिए| इस कदम से रोजी-रोटी खोने वालों के लिए आजीविका हेतु वैकल्पिक व्यवस्था की जानी चाहिए| इससे सामाजिक जीवन में अहिंसा की प्रतिष्ठा को बल मिलेगा और राष्ट्रपिता महात्मा गांधी का स्वप्न साकार होगा| इस प्रकार की सोच धर्म एवं सभी पंथों, मजहब आदि की दृष्टि एवं शिक्षा-उपदेश के भी संगत है, किसी के भी विरुद्ध या विरूप नहीं; भले ही धर्म एवं पंथों के व्यापारियों ( अपनी-अपनी दुकानदारी चलाने वाले निहित स्वार्थयुक्त लोगों) के लिए अरुचिकर हो, क्योंकि दुनिया के सभी पंथ, संप्रदाय व मजहब आदि एक स्वर से प्राणी को पीड़ा न पहुंचाने की शिक्षा देते हैं- "आत्मानि प्रतिकूलानि परेषां न समाचरेत्"| इस बात को लेकर हिंदू, मुस्लिम, सिख, इसाई, जैन, बौद्ध आदि सबके धर्मशास्त्र या धर्मग्रंथ की प्रायः एक समान ध्वनि है- कहीं कोई अंतर नहीं है| यदि अंतर है तो केवल धर्म, पंथ, या मजहब के नाम पर दुकानदारी करने वाले स्वयंभू ठेकेदारों के मनः  कल्पित, कुत्सित व स्वार्थपरक  विचारों में| ये लोग अपने निहित स्वार्थ की पूर्ति हेतु अकसर छद्म वेश में धर्मग्रंथों के मूल रूप से छेड़छाड़-रूप दुष्कृत्य का आलंबन लेते हैं| वास्तव में धर्म का आंतरिक रुप एक ही है| देश-काल-परिस्थिति-पात्रादि के विचारानुसार बाह्य रीति-रिवाज, वेश-भूषा आदि को लेकर विभिन्न पंथ बने हैं| तात्विक दृष्टि से अनेक अंशों में सब एक हैं एवं सबकी प्रायः समान शिक्षा है कि जो बात, व्यवहार या आचरण स्वयं को अप्रिय या कष्टदायक लगे वैसा व्यवहार या आचरण दूसरों (दूसरे प्राणियों) के प्रति कथमपि नहीं करना चाहिए| यहां धर्म की दृष्टि से कुछ विवेचन इसलिए किया गया कि योग धर्म को मानता है| उसके समस्त अंतरंग साधन-धारणा, ध्यान एवं समाधि मुख्य रूप से धर्म एवं ईश्वर की अवधारणा पर ही टिके हुए हैं|
(ये  लेखक के अपने विचार हैं)            </p>
   
            <br>
        </div>
<div class="views">
    <span class="views">
        <img src="https://visitor-badge.glitch.me/badge?page_id={{ .Permalink }}" alt="Views"/>
    </span>
</div>
        <!-- Footer -->
        <footer style="background-color: rgb(255, 115, 0);" class="page-footer font-small blue gradient-footer">

            <!-- Copyright -->
            <div class="footer-copyright text-center py-3">© 2021 Copyright:
                <a style="color: white;" href="cmp.html"> श्री चंद्रमोहन पाठक</a>
            </div>
            <!-- Copyright -->

        </footer>
        <!-- Footer -->
    </div>


    <!-- jQuery library -->
    <script src="https://ajax.googleapis.com/ajax/libs/jquery/3.5.1/jquery.min.js"></script>

    <!-- Popper JS -->
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>

    <!-- Latest compiled JavaScript -->
    <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
<script>
    // ===== Scroll to Top ==== 
$(window).scroll(function() {
    if ($(this).scrollTop() >= 50) {        // If page is scrolled more than 50px
        $('#return-to-top').fadeIn(200);    // Fade in the arrow
    } else {
        $('#return-to-top').fadeOut(200);   // Else fade out the arrow
    }
});
$('#return-to-top').click(function() {      // When arrow is clicked
    $('body,html').animate({
        scrollTop : 0                       // Scroll to top of body
    }, 500);
});
</script>
    
</body>

</html>
